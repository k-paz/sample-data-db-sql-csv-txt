Pacjentka Monika Kowalska 26lat, urodzona 13 stycznia 1990 w Katowicach, zadbana, zamężna, dwoje dzieci.
Ciężarna CII PII 32 Hbd przyjęta do szpitala dnia 20.02.2016r. o godzinie 16.10 z powodu przedwczesnego odpłynięcia płynu owodniowego (20.02.2016r. o godz. 12.00). Akcja serca płodu podczas przyjęcia 132 ud/min, parametry stanu ogólnego prawidłowe. Odpływa czysty plyn owodniowy.

• Aktualna ocena stanu ogólnego:
✓ temperatura: 38,3 ˚C
✓ RR: 110/60 mmHg
✓ tętno: 100 ud/min
✓ oddechy: 18 odd/min
✓ zabarwienie powłok skórnych: różowe

• Diagnoza i interwencje pielęgniarskie: pacjentka w II dobie po odpłynięciu czystego płynu owodniowego. O godzinie 06.00 pobrano krew do badań laboratoryjnych, w celu oznaczenia poziomu leukocytów oraz białka CRP - wynik badania został oceniony przez lekarza prowadzącego. W godzinach porannych pacjentka zgłosiła nieregularną czynność skurczową mięśnia macicy. Na zlecenie lekarskie o godzinie 10.00 podłączono kroplówkę tokolityczną z 2 amp. MgSO4 w 500 ml 0,9% NaCl i.v.

Czynność skurczowa ustąpiła. Zalecono ograniczony reżim łóżkowy – ciężarna może wstawać do toalety. Podczas dyżuru wykonano dwukrotny zapis KTG – zapisy oceniono jako reaktywne. Dokonano kontroli akcji serca płodu w godzinach 9.00, 12.00, 15.00 oraz 18.00. Czynność serca płodu prawidłowa, w granicach 126 – 148 ud/min. 
Pozostałe zabiegi i zlecenia wykonano zgodnie z kartą zleceń lekarskich. 
Obecnie pacjentka nie odczuwa żadnych dolegliwości bólowych.

Zlecenia w zakresie dalszej opieki i pielęgnacji: 
Obserwacja stanu położniczego i ogólnego, ze szczególnym uwzględnieniem wykładników ryzyka wystąpienia infekcji oraz wystąpienia czynności skurczowej.

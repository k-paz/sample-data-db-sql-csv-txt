Osoba chroniona przez SOP jako pełniąca funkcję Marszałka Senatu trafiła na SOR Szpitala MSWiA w dniu wczorajszym z raną moralną ok. godziny 16.09 bezpośrednio po incydencie z trudnymi pytaniami na wiecu wyborczym. Niezwłocznie powiadomiony lekarz dyżurny przyjął pacjenta o godzinie 16.11 wczoraj i po krótkim badaniu bezpośrednim przepisał tabletki Ibuprofen oraz Diazepam, aby wyciszyć niepokój oraz uśnieżyć ból głowy wobec oczekiwań Unii Europejskiej w kontekście procedury nadmiernego deficytu budżetowego. Pozostałe okoliczności tej wizyty zostały zanotowane następująco:

Pacjentka Zofia Nowak 45lat, urodzona 13 stycznia 1979 w Katowicach, zadbana, zamężna, dwoje dzieci. W chwili przyjęcia
przytomna, sprawna ruchowo w stopniu podstawowym lecz z silnym bólem i zawrotami głowy oraz tendencją do słabnięcia i ryzykiem omdlenia, akcja serca pacjentki podczas przyjęcia 135 ud/min, inne parametry stanu ogólnego prawidłowe. Widoczne objawy szoku i hiperwentylacji. Komunikacja z pacjentką rzeczowa lecz chaotyczna w rozmowie.

• Proceduralna ocena stanu ogólnego:
✓ temperatura: 38,5 ˚C
✓ RR: 155/95 mmHg
✓ tętno: 132 ud/min
✓ oddechy: 24 odd/min
✓ zabarwienie powłok skórnych: silnie różowe na twarzy oraz szyji

• Diagnoza i interwencje pielęgniarskie: pacjentka w II godzinie po trudnych pytaniach o braku finansowania KPO. O godzinie 16.30 pobrano krew do badań laboratoryjnych, w celu oznaczenia poziomu leukocytów oraz białka CRP - wynik badania został oceniony przez lekarza prowadzącego. W godzinach wieczornych pacjentka zgłosiła nieregularną czynność skurczową mięśni brzucha. W rozmowie ok. 16.45 rozpoznano objawy ataku paniki i na zlecenie lekarskie o godzinie 16.53 podłączono kroplówkę tokolityczną z 2 amp. MgSO4 w 500 ml 0,9% NaCl i.v.

Czynność skurczowa ustąpiła. Zalecono ograniczony reżim łóżkowy oraz picie naparu z melisy, pacjentka może wstawać do toalety. Podczas dyżuru wykonano dwukrotny zapis EGK i EEG – zapisy oceniono jako reaktywne. Dokonano kontroli akcji serca w godzinach 18.00, 21.00 wczoraj po przyjęciu oraz o 9.00, 12.00, 15.00 dnia dzisiejszego. Dziś czynność serca prawidłowa, w granicach 85 – 97 ud/min potwierdzona trzykrotnie.

Pozostałe zabiegi i zlecenia wykonano zgodnie z kartą zleceń lekarskich. 
Obecnie pacjentka nie odczuwa żadnych skurczy ani dolegliwości bólowych.
Wypisano pacjentkę do domu o godzinie 15.45 w dniu dzisiejszym.

Zlecenia w zakresie dalszej opieki i pielęgnacji: 
Obserwacja stanu ogólnego i dbałość o dobrostan, ze szczególnym uwzględnieniem unikania wieców wyborczych.